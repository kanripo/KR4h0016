# -*- mode: mandoku-view; -*-
#+TITLE: 唐四僧詩
#+DATE: 2015-08-25 00:31:09.823160
#+PROPERTY: ID KR4h0016
#+PROPERTY: BASEEDITION WYG    
#+PROPERTY: JUAN 卷五
<pb:KR4h0016_WYG_005-1a>¶
欽定四庫全書¶
　唐四僧詩巻五¶
　　清塞詩下¶
　　　贈姚郎中合¶
望重來為守土臣清髙還似武功貧道從㑹解惟求静¶
詩造𤣥㣲不趂新玉帛已知難挽思雲泉終是得閒身¶
兩衙向後長無事門館多逢請益人¶
　　　送幻羣法師¶
<pb:KR4h0016_WYG_005-1b>¶
北京從别後南越幾聽砧住久白髭出講長黄葉深香¶
連隣舎像磬徹逺巢禽寂黙應關道何人見此心¶
　　　玉芝觀王道士¶
四面松杉合空堂盡老仙蠧根停雪水曲角積茶烟道¶
至機心盡宵清琴韻全暫來還又去不得坐經年¶
　　　出關後寄賈島¶
故國知何處西風已度關歸人值落葉逺路入寒山多¶
難喜相識久貧寧自閒惟將往來信遥慰别離顔¶
<pb:KR4h0016_WYG_005-2a>¶
　　　春喜友人至山舎¶
鳥鳴春日晩喜見竹門開路自髙巖出人騎瘦馬來折¶
花林影動移石澗聲囘更欲留深語重城暮色催¶
　　　留别南徐故人¶
三年&KR0170;見待此夕是前程未斷却來約且深臨去情潮¶
囘灘鳥下月上客船明他日南徐道縁君又重行¶
　　　書實上人房¶
絶頂言無伴長懐落髮師齋歸門掩雪講徹樹生枝沙¶
<pb:KR4h0016_WYG_005-2b>¶
井泉澄疾秋鐘韻盡遲里中還受請又爽赤城期¶
　　　早秋過郭涯書堂¶
暑消岡舎清閒話有餘情石水生茶味松風減扇聲逺¶
雲收海雨静角掩山城此地秋吟苦時來遶菊行¶
　　　送宗禪師¶
衡陽一别十三春行脚同來有幾人老大却思歸嶽寺¶
當時未漆祖師身¶
　　　送張諲之睦州¶
<pb:KR4h0016_WYG_005-3a>¶
遥憶新安舊扁舟往復還淺深看水石來往逐雲山到¶
縣餘花在過門五栁閒東征隨子去俱隠薜蘿間¶
　　　題何氏池亭¶
信是虚閒地亭髙亦有苔繞池逢石坐穿竹引山囘果¶
落纎萍散龜行細草開主人偏好事終不厭頻來¶
　　　贈王道士¶
藥力資蒼鬢應非舊日身一為嵩嶽客幾𦵏洛陽人石¶
縫瓢探水雲根斧斷薪關西來往路誰得水銀銀¶
<pb:KR4h0016_WYG_005-3b>¶
　　　送表兄東南逰¶
山水疊層層吾兄渉又登挂帆春背鴈尋磬夜逢僧雪¶
溜懸南嶽江雲葢秣陵評文永不㤀此説是中興¶
　　　贈道人¶
布褐髙眠石竇春迸泉多濺黒紗巾摇頭説易當朝客¶
落手圍棋對俗人自算天年窮甲子誰同夜雨守庚申¶
擬歸太華何時去他日相尋乞藥銀¶
　　　寄新頭陁¶
<pb:KR4h0016_WYG_005-4a>¶
見説北京尋祖後缾盂自挈遶窮邉相逢竹塢晦暝夜¶
一别苕溪多少年逺洞省穿湖底過斷崖曾向壁中禪¶
青城不得師同住坐想滄江憶浩然¶
　　　湘漢旅懐傑公¶
一宿空江聽急流仍同賈客坐歸舟逺書來隔巴陵雨¶
衰鬢去經彭蠡秋不擬為身謀舊業終期斷榖隠嵩丘¶
吾宗尚作無憀者中夜廢吟生旅愁¶
　　　寄韓司兵¶
<pb:KR4h0016_WYG_005-4b>¶
多病十年無舊識滄江亂後始逢君已知罷秩辭瀧水¶
相勸移家住嶽雲泗上旅㠶侵疊浪雪中歸路踏荒墳¶
更無此别愁應老書札何由到北軍¶
　　　贈厲𤣥侍御¶
山松徑與瀑泉通巾舄行吟想越中塞鴈去經華頂末¶
鄉僧來自海濤東關分河漢秋鐘絶露滴獼猴夜嶽空¶
抱病因尋周柱史杜陵寒葉落無窮¶
　　　上陜府姚中丞¶
<pb:KR4h0016_WYG_005-5a>¶
此心長愛狎禽魚仍候登封獨著書領郡只嫌生藥少¶
在官長恨與山疎成家盡是經綸後得句應多諫諍餘¶
見説養真求退静溪南泉石許同居¶
　　　送蜀僧¶
萬里獨行無弟子惟齎節竹與檀龕看經更向吴中老¶
應是山川似劍南¶
　　　送韓評事¶
門枕平湖秋景好水烟松色逺相依罷官餘俸租田種¶
<pb:KR4h0016_WYG_005-5b>¶
送客囘舟載石歸離岸游魚逢浪返望巢寒鳥逆風飛¶
嵩陽舊隠多時别閉目閒吟憶翠㣲¶
　　　宿隠静寺上方¶
一宿五峰杯渡寺虚廊中夜磬聲分疎林未落上方月¶
深澗忽生平地雲幽鳥背泉栖静境逺人當燭想遺文¶
暫來此地歇勞足望斷故山滄海濆¶
　　　宿李主簿林亭¶
獨樹倚亭新月入城墻四面鎖山多去年今夜還來此¶
<pb:KR4h0016_WYG_005-6a>¶
坐見西風裊燕窠¶
　　　憶潯陽舊居兼感長孫郎中¶
潯陽却到知何日此地今無舊使君長憶窮冬宿廬嶽¶
瀑泉氷坼共僧聞¶
　　　寄潘緯¶
楊栁垂絲與地連歸來一醉向溪邉相逢頭白莫惆悵¶
世上無人長少年¶
　　　過僧竹院¶
<pb:KR4h0016_WYG_005-6b>¶
一生愛竹自未有毎到此房歸不能髙人留宿話禪後¶
寂寞雨堂空夜燈¶
　¶
　¶
　¶
　¶
　¶
　唐四僧詩巻五¶
